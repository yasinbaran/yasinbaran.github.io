---
layout: post
title: TCP/IP
excerpt:
categories: articles
comments: true
share: true
---
<span></span>

## İÇERİK

<li> <a href="#tcp-ip">TCP/IP</a></li>
<li> <a href="#protokoller">Protokoller</a> </li>
<li> <a href="#ag-mesaj-cesitleri">Ağ Mesaj Çeşitleri</a></li>
<li> <a href="#tcp-ip-temeller">TCP/IP Adreslemenin Temelleri</a></li>
<li> <a href="#ornek-senaryo">Örnek TCP/IP Senaryosu</a></li>



## <a id="tcp-ip">TCP/IP</a>

TCP/IP’den bahsetmeden önce protokollerden ve ağ mesaj çeşitlerinden bahsedelim.

## <a id="protokoller">Protokoller</a>

Bilgisayarlar arası iletişimi sağlamak amacıyla yazılan yazılımlara verilen isimdir. Tıpkı aynı dili bilen insanların anlaşabildiği gibi bilgisayarlarında ortak konuştukları dildir diyebiliriz.

## <a id="ag-mesaj-cesitleri">Ağ Mesaj Çeşitleri</a>

Ağ içerisinde haberleşme yaparken üç tip veri gönderme yöntemi vardır.

**1)	Broadcast:** Bütün ağ ortamına gönderilen mesaj ve haberleşme yöntemidir.

**2)	Multicast:** Belirli bir gruba gönderilen mesaj çeşididir.

**3)	Unicast:** Birebir haberleşme yöntemidir. Paketi gönderen hedefi tam olarak bildiği için gönderen ve alan birebir haberleşme içindedir.

## <a id="tcp-ip-temeller">TCP/IP Adreslemenin Temelleri</a>

**IP Adresi:**  Aynı ağ ortamındaki her bilgisayarın kendine özgü, benzersiz kimlik numarasına denir. TCP/IP protokolünde haberleşmeyi sağlamak için kullanılırlar. Aynı ağ ortamında iki bilgisayara, aynı ip adresi verilmesi olayı ip çakışması (ip confliction) olarak adlandırılır. IPv4 ve IPv6 olmak üzere ikiye ayrılırlar. IPv4, 4 bölümden oluşan bir adrestir ve her bir bölümüne 1 oktet adı verilir.

IP adresindeki her bir oktet 1 byte yani 8 bittir. Yani toplamda ip adresi 4 oktet 32 bitten oluşur.

Biz ip adreslerini onluk (decimal) sayı olarak gireriz.(Örnek: 192.168.1.1 gibi) Bilgisayar haberleşme esnasında kendi içinde bu onluk adresi ikilik (binary) sisteme çevirerek haberleşme sağlar.

**Network ID ve Host ID**

Network ID, ip adresinin ait olduğu ağ adresidir. Aynı ağda bulunan bilgisayarların ağ adresleri aynıdır.

Host ID, ip adresinin ait olduğu bilgisayara ya da aygıta özgü benzersiz adrestir.

Network ID + Host ID = IP Adress

**Alt Ağ Maskesi**

IP adresindeki network adresini, host adresinden ayıran numaraya alt **ağ maskesi (subnet mask)** denir. Yani bir ip adresinin neresi network id, neresi host id bunu belirleyen subnet mask değeridir. Her IP sınıfının subnet mask değeri farklıdır.

- A sınıfı IP numarasına karşılık gelen subnet mask değeri: 255.0.0.0
- B sınıfı IP numarasına karşılık gelen subnet mask değeri: 255.255.0.0
- C sınıfı IP numarasına karşılık gelen subnet mask değeri: 255.255.255.0

IP adresindeki network id ve host id’yi bulmak için  ikilik tabanda ki karşılıklarına VE (AND) yani çarpma işlemi uygulanır. Herhangi biri 0 ise 0 ikisi de 1 ise  sonuç 1 olur.

Örnek:


<figure>
        <img src="http://yasinbaran.github.io/images/my-images/bilgisayar-aglari/23.jpg">
</figure>


İlk üç oktet network id, son oktet host id’dir.

**Varsayılan Ağ Geçidi (Default Gateway)**

Farklı ağ adresi kullanan sistemlerin doğrudan birbirleri ile haberleşmeleri için aralarında yönlendirme görevi görecek yazılımlar ya da donanımlar kullanmamız gerekir. Farklı ağ adreslerini kullanan her bir ağa, alt ağ (subnet) adı verilir. Alt ağlar arasında haberleşmeyi sağlayacak cihazlara ya da yazılımlara da **yönlendirici (router)** adı verilir.


<figure>
        <img src="http://yasinbaran.github.io/images/my-images/bilgisayar-aglari/20.jpg">
</figure>


Örnek olarak 192.168.1.x ip’sine sahip subnet1 ile 192.168.2.x ip’sine sahip subnet2 ağlarının haberleşmesi için, router’ın subnet1’e giden kısmına 192.168.1.254 ip’sini, subnet2’ye giden kısıma ise 192.168.2.254 ip’sini verdiğimizi varsayarsak, subnet1 ile subnet2’nin haberleşmesi sağlanacaktır. Yani subnet1 alt ağı için yönlendiricinin subnet1 tarafında bulunan bacağına, subnet1 ağı ile aynı sınıfta olan bir ip adresi vermemiz gerekmektedir. Aynı şekilde subnet2 için de yönlendiricinin subnet2 tarafındaki bacağına subnet2  ağı ile aynı sınıfta bir ip adresi vermemiz gerekmektedir. Router’a verdiğimiz ipleri, router’ın ağ arabirimlerine yani Ethernet kartlarına vermiş oluyoruz. Router’ın Ethernet kartlarına verdiğimiz bu ip’leri, subnet1 ve subnet2 alt ağlarına **varsayılan ağ geçidi (default gateway)** olarak girmemiz gerekir.


**TCP/IP Katmanları**


<figure>
        <img src="http://yasinbaran.github.io/images/my-images/bilgisayar-aglari/24.jpg">
</figure>


TCP, bilgisayarlar arasındaki veri  alış verişinin sağlanması için kullanılan protokol biçimidir. TCP, verilerin ASCI’ye yani  1’lere 0’lara dönüştürülmesi; IP ise bu verilerin gideceği yere yönlendirilmesini, ulaşmasını sağlar.

**Telnet:** (Telecommunacation Network) Kulanıcıya başka bir host’a bağlanıp, ağ üzerindeki diğer hostlara ulaşma imkanı veren bir terminal protokolüdür.

**FTP:** (File Transfer Protocol) Kullanıcıya kendi bilgisayarı ile başka bir bilgisayar arasında dosya tranferi yapmasını sağlayan bir terminal protokolüdür.

**SMTP:** (Simple Mail Transfer Protocol) İnternet üzerinde eloktronik olarak posta alım ve gönderim yapmayı sağlayan bir protokoldür.

**DNS:** (Domain Name System) İnternet adresinin IP adresini kayıt altına almaktır.

**TCP:** Veriler küçük paketlere ayırılıp gönderilirken değişik yollardan ve değişik sıralar ile gönderilir. Bu paketlerin sıralanmasını sağlayan protokolün adı TCP’dir.

**UDP:** (User Datagram Protocol) Az güvenilen ancak hızlı bir protokoldür. Basit işlem ve cevap ile işleyen uygulamalarda kullanılması işlemin daha hızlı gelişmesini sağlar.

**ICMP:** (Internet Control Message Protocol) İnternet protokolün iletişimi sırasında beklenmedik bir olay gerçekleşmesi halinde göndereni uyarır.

**IP:** (Internet Protocol) Büyük bir datanın TCP ile parçalara ayrılmasıyla oluşan paketlerin gönderilmesini sağlar.

**LAN:** (Local Area Network) Yerel Ağ Bağlantısı. Yerel ağ’da yüksek hızda veri transferine sahip server, pc, printer gibi birimlerden oluşan bir ağ türüdür.

**WAN:** (Wide Area Network) Fiziksel lokasyonların birbirine bağlanmasında kullanılır.

**SLIP ve PPP:** (Serial Line Internet Protocol ve Point-To-Point Protocol) Sinyallerin tek bir kanal veya hat üzerinden iletilmesini olanaklı kılar.


## <a id="ornek-senaryo">Örnek TCP/IP Senaryosu</a>


 PC A’dan PC B’ye veri gönderileceği zaman PC A’dan PC B’ye bir SYN paketi gönderilir, PC B’ aldığı SYN paketine karşılık olarak SYN ve ACK içeren bir paket gönderir. Yani A, B’ye merhaba dedi, B’de A’ya merhaba diyerek cevap verdi gibi düşünelim. Son olarak PC A Established adı verilen bir paket gönderip, bağlantıyı oluşturuyor, artık bağlantı oluştu ve veri gönderimi yapılabilir.  Veri PC A’da  TCP ile ASCI kodlarına yani 1’lere 0’lara dönüştürülür ve paketlenir. Her paketin içerisine kimden geldiği, kime gittiği, paket boyutu(checksum), time out süresi ve paket numarası bilgisi bulunur. Bu paketlerin  IP aracılığı ile gitmek istediği yere ulaşması sağlanır. PC B bu paketleri alır. Paketlerden eksik olan veya boyut bilgisi(checksum) yanlış olanlar, PC A’dan tekrar istenir. Paketler sırasıyla gönderilmek zorunda değildir. PC B bu paketleri paketlerin üzerindeki numaralara göre sırasıyla birleştirerek bir üst katmana verir. Veriler uygulama katmanına ulaştığı zamanda kullanıcıya anlamlı şekilde gösterilir.



Yazımı burada sonlandırıyorum, umarım faydalı olmuştur.

Saygılarımla.


Kaynak: [Windows Server Sistem Yönetimi Kitabı](https://www.linkedin.com/pulse/windows-server-sistem-y%C3%B6netimi-cilt-i-kitab%C4%B1m%C4%B1z-%C3%A7ikti-mesut-aladag?published=u) 
