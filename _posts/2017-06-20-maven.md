---
layout: post
title: Maven
categories: articles
comments: true
share: true
---
<span></span>

## İÇERİK

<li> <a href="#eclipse">Maven Nedir?</a></li>
<li> <a href="#neden">Neden Maven Kullanmalıyız?</a></li>
<li> <a href="#repo">Maven Repository'leri</a></li>
<li> <a href="#pom">Pom.xml dosyasına bir dependency eklediğimizde maven ne yapar?</a></li>
<li> <a href="#yapi">Maven Proje Yapısı</a></li>
<li> <a href="#kurulum">Maven Kurulumu</a></li>


## <a id="eclipse"> Maven Nedir? </a>

Maven, geliştirilen java projelerinin geliştirme süreçlerini basitleştirmek, standartlaştırmak, bağımlılıkları merkezi bir yerden yönetmek için kullanılan bir proje yönetim ve otomatizasyon aracıdır. Projelerimizi belirli bir standart içerisinde tutmamız için projelerimizin iskeletini oluşturur.

## <a id="neden"> Neden Maven Kullanmalıyız? </a>

Projemizi geliştirirken bazı jar'lara ihtiyacımız oldu, bunları manuel olarak projemize ekleyebiliriz Eklediğimiz jar'ların bağımlılıkları varsa bunları bulup bunları da manuel olarak ekleyebiliriz. Bu sürecin zahmetinden kurtulmak, bağımlılıkları merkezi bir yerden yönetmek için maven kullanırız. Maven projeleri Project Object Model(POM) adı verilen bir .xml dosyası aracılığıyla bağımlılıkları yönetmektedir. Bir jar'a ihtiyacımız olduğu zaman pom dosyasına dependency'sini eklediğimizde, maven o jar'ı varsa o jar'ın bağımlı olduğu jar'ları projemize ekler.

## <a id="repo"> Maven Repository'leri </a>

Maven bu bağımlıkları repositoryleri(depo,bellek) ile yönetir. Maven'de 3 adet repo bulunmaktadır.

**1) Maven Local Repository**

Bilgisayarımızda bulunan yerel repomuzdur. Maven tarafından indirilmiş olan, projemiz için gerekli jar'ların bulunduğu dizindir. Maven'İ kurduğumuzda otomatik olarak “C:\Users\{kullaniciAdi}\.m2” dizinine oluşturulur.

**2) Maven Central Repository**

Maven'in merkez deposudur. İndirilmek istenen jar'lar burada indirilmeye hazır olarak bulunur. Maven gerekli jar'lara local repository'de bakar eğer eksik jar varsa maven central repository'e gider, eksik jar'ları buradan indirir.

**3)Maven Remote Repository**

İlgili jar dosyalarını central repodan değil de başka bir yerden indirmek istiyorsak veya indirmek istediğimiz jar'lar central repoda yoksa pom.xml dosyasına indirmek istediğimiz dosyalarının dependency'sini eklersek maven remote repository'den jar'ları indirir.

## <a id="pom"> Pom.xml dosyasına bir dependency eklediğimizde maven ne yapar? </a>

Dependency'i ekledik ve projede build alıyoruz. Maven gerekli jar'lar için öncelikle gidip local repository'e bakar, burada bulamazsa central repository'e bakar, burada da bulamazsa o zaman pom.xml dosyasında belirttiğimiz remote repository'e bakar, burada da bulamazsa hata alır.

## <a id="yapi"> Maven Proje Yapısı </a>

Kodlar : src/main/java

Ayar Dosyaları : src/main/resources

Test Dosyaları : src/test

Derlenmiş Kod : target

Dağıtılabilir Jar : target/classes

## <a id="kurulum"> Maven Kurulumu </a>

Maven'in son sürümünü [buradan](http://maven.apache.org/download.cgi) indiriyoruz. İndirdiğimiz sıkıştırılmış dosyayı herhangi bir dizine çıkartıyoruz.(örn: D:\maven-3.5.0)

Şimdi ortam değişkenlerine maven path'ini eklememiz gerek. Başlat > Kontrol Paneli >Sistem> Gelişmiş Sistem Ayarları > Gelişmiş > Ortam değişkenleri > Kullanıcı Değişkenleri

Aşağıdaki adımlarda belirtilen path tanımlarını yapıyoruz.

<figure>
        <img src="http://yasinbaran.github.io/images/my-images/Genel/maven1.png">
</figure>


<figure>
        <img src="http://yasinbaran.github.io/images/my-images/Genel/maven2.png">
</figure>


<figure>
        <img src="http://yasinbaran.github.io/images/my-images/Genel/maven3.png">
</figure>
 

Adımları hatasız olarak uyguladıysanız, maven kurulmuş olmalı. Kontrol için komut satırını açıp "mvn -version" komutunu çalıştırdığımızda, aşağıdaki gibi kurmuş olduğunuz maven versiyonunu görüyorsanız, kurulum başarılı bir şekilde gerçekleşmiştir.


<figure>
        <img src="http://yasinbaran.github.io/images/my-images/Genel/maven4.png">
</figure>


Not: Bilgisayarınıza JDK kurulumu yapılmış ve ortam değişkenlerine eklenmiş olmalı. Kontrol için komut satırında "java -version" komutunu çalıştırdığınızda aşağıdaki gibi java versiyonunu görüyor olmalısınız.


<figure>
        <img src="http://yasinbaran.github.io/images/my-images/Genel/maven5.png">
</figure>
